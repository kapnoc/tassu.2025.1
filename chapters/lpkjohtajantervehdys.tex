\section{Lippukunnanjohtajan tervehdys}

\begin{multicols}{2}
\noindent Haara-, räystäs- ja tervapääskyt ovat jo aikaa sitten saapuneet, merihanhilla on jo poikasia ja kuuluipa pellon laidalta tuttu harmaasiepon ''tsri tsri tsri''. Kevät on jo täällä ja kesä on aivan kulman takana. Valkovuokko, rentukka ja kirsikka ovat täydessä kukassa, mutta vielä on ensimmäisen satakielen laulu kuulematta. Onneksi kesällä järjestetään lippukunnan \textit{Satakieli}"-kesäleiri! Leirin lisäksi kesällä järjestetään \textit{Variksen vavahdus} "=vaellus ja \textit{Piisaminhäntä}"-melonta.

Alkuvuoteen on jälleen mahtunut monenlaista partiotekemistä kuten laskiaisriehaa, minihaikkia, partioparaatia ja lippukuntaretkeä. Olen haltioissani siitä, kuinka paljon erilaista toimintaa pieni lippukuntamme on pystynyt järjestämään; kevään toimintamme on kartuttanut käyntikertoja yli kuusisataa! Tämä ei ole mikään itsestäänselvyys, vaan mielekäs toiminta vaatii aina vapaaehtoisia, tekijöitä ja johtajia -- unohtamatta itse osallistujia, joita ilman tekeminen menettää merkityksensä.  

Osin partiotoiminnan mahdollistaa se, että lippukuntamme on rekisteröity yhdistys. Sillä on vuosikokouksen valitsema hallitus, joka vastaa toimintasuunnitelman toteutumisesta, päättää kalusto- ja muista hankinnoista, ylläpitää jäsenrekisteriä, anoo avustuksia, edustaa lippukuntaa piirin aluetapaamisissa\ldots\ Lippukunnan hallinto on yleistäen kuin valtion, kunnan tai jonkin yrityksen hallinto pienoiskoossa, joten partiotoiminnan tähän välillä tylsältäkin vaikuttavaan osaan tutustuminen tarjoaa johtajalle paljon hyödyllisiä tietoja ja taitoja. Haluaisitko sinä tutustua lippukunnan hallituksen tehtäviin? 

Kevättä varjosti Kurkisuon Rusakoiden perustajajäsenen ja ensimmäisen lippukunnanjohtajan, Eddien poisnukkuminen. ''Yritä jättää tämä maailma vähän parempana kuin sen löysit,'' kehotti Baden"-Powell viimeisessä viestissään partiolaisille. Sama ilmaisu löytyy SP:n partioneuvoston hyväksymistä partion yhteiskunnallisen toiminnan linjauksista. Nykyisenä lippukunnanjohtajana olen vahvasti sitä mieltä, että Eddie otti kehotuksesta vaarin.

Partioterveisin ja Eddien muistoa kunnioittaen

\noindent\null\hfill Janne

\smallskip

\noindent\includegraphics[width=\linewidth]{example-image-16x9}

\smallskip

\noindent\null\hfill Kuva: ?
\end{multicols}
